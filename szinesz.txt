2002. szeptember 27-én született Coachella Valley-ben. Édesanyja Natalie Ortega, édesapja pedig Edward Ortega.

Kilenc évesen kezdte a színészkedést, első szerepeit televíziós sorozatokban kapta, egy-egy epizódban szerepelhetett a CSI:NY és a Days of our Lives című sorozatokban. 2014-től 2017-ig a fiatal Jane-t alakította a Golden Globe-díjas Szeplőtelen Jane sorozatban. 2016-tól játssza Harley-t a Disney Channel A zűr közepén című vígjátéksorozatában. Érdekesség, hogy Harley-hoz hasonlóan Jenna a középső gyerek a családban. 2022-ben címszerepet kapott a Netflix Wednesday című sorozatában, mellyel Golden Globe-díjra jelölték.